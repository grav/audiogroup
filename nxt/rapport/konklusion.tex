\section{Konklusion}
Vi har analyseret og karakteriseret NXT-højttalerens frekvensspektrum
og efterfølgende sammenholdt resultatet med NXTens
forstærker-kredsløb.

Hvad LEGO præcist har tiltænkt lydsystemet til, vides ikke. Men
eftersom de har vedlagt en række lydfiler indeholdene tale i 8 kHz, 8
bit, skulle man synes at ihvertfald et af formålene er at spille
menneskelig tale.\\
Højttalerens manglende evne til at gengive bas frekvenser, sammen med
forstærkerkredsløbets ret hissige highcut, gør imidlertid NXTen ret
uegnet til at spille selv disse ret frekvenssnævre lydfiler.

Vi undrer os over LEGOs valg, både af forstærkerkredsløb og højttaler,
idet et mindre restrektivt forstærkerkredsløb, f.eks et der kunne
gengive op til 4kHz, ville matche højttaleren meget bedre, samt gøre
det samlede system mere velegnet til tale. En større højttalerenhed
ville typisk kunne gengive dybere frekvenser, og der ville godt kunne
blive plads til det i kabinettet.

En digital korrektion af systemet giver ikke meget mening, idet det
ikke vil kunne udbedre det snævre frekvens spektrum.
