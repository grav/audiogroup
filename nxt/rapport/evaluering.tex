\section{Evaluering}
\subsection*{Højttaleren isoleret set}
Med NXT'en følger en række lydfiler med tale. Frekvensen af forståelig
tale ligger mellem 300 og 3000 Hz, og filerne er i 8 kHz, så NXT'ens
højttaler vil fint kunne frembringe dette. 'Bip-lyde' med et begrænset
frekvensspektrum vil ligeså kunne afspilles, mens frembringelse af
musik, hvor frekvensspektret er noget bredere, er mere
problematisk. Specielt frekvensdykket omkring 2 kHz på ca. 10 dB vil
påvirke musikken i nævneværdig grad.

Der vil dog være problemer med dybe frekvenser op til 600 Hz, så
f.eks. mandetale vil lyde tynd. En bedre gengivelse af tale i dybe
frekvenser ville kræve større driver, hvilket kan have påvirket LEGOs
valg.

\subsection*{Lydkredsløb sammenholdt med højttaler}
Peter Vædele Clausen har i sit speciale\footnote{Se
  \texttt{http://www.daimi.au.dk/\~{}u991789/}} analyseret den del af
NXT'ens lydkredsløb, der kommer før højttaleren. Iflg. ham har NXT'en
ikke en egentlig A/D-converter, men benytter sig af Pulse Width
Modulation (PWM) til at frembringe lyden. Konverteringen fra PCM til
PWM bevirker at der genereres en mængde højfrekvens støj, hvilket i
NXT'en fjernes med et lavpas-filter. Peter Vædele Clausen har vha. et
sinus-sweep målt frekvensresponset på kredsløbet samt det analoge
filter, vist i figur \ref{circuit}.

% kredsløb og filter
\begin{figure}
\begin{center}
\includegraphics[width=12cm]{circuit-filter.pdf}
\end{center}
\caption{Digitalt kredsløb samt analogt filter i NXT}
\label{circuit}
\end{figure}

Som det fremgår af figur \ref{circuit}, bevirker NXT'ens kredsløb
sammen med det analoge filter et fald på 3 dB ved omkring 2 kHz, mens
højttaleren først begynder at respondere ved 600 Hz. Som det fremgår
af figur \ref{onaxis}, har højttaleren med kabinet endvidere et dyk
omkring de 2 kHz. 

Dette gør det samlede system i stand til nogenlunde lineært at
frembringe frekvenser fra ca. 600 til 2000 Hz, hvilket er et meget
snævert frekvensbånd, så her diskvalificeres systemet fuldstændigt til
at spille musik, mens tale og 'bip-lyde' stadig kan frembringes med
nogenlunde kvalitet, dog med en vis negativ påvirkning af
forståeligheden af talen.

\subsection*{Korrektion}
En digital korrektion vil kunne oprette dykket omkring 2 kHz, men den
vil ikke kunne forbedre den smalle frekvensrespons, hvilket er det
samlede systems største problem. Dermed vil en digital korrektion i
sidste ende ikke gøre den store forskel.
